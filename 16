প্রথমবারের মতো, মার্কিন সংবাদ সংস্থা অ্যাসোসিয়েটেড প্রেস বা এপি মিশরের প্রয়াত রাষ্ট্রপতি আনোয়ার সাদাতের হত্যার মূল ভিডিও ফুটেজ প্রকাশ করেছে।

কায়রো, মিশর
৬ অক্টোবর, ১৯৮১

১৯৭৯ সালের মার্চে মিশরের সঙ্গে ইসরায়েলের শান্তি চুক্তিতে সই করেছিল আনোয়ার সাদাত। আনোয়ার সাদাত ছিল প্রথম আরব নেতা, যিনি ইসরায়েলের সঙ্গে এরকম কোন চুক্তি করেছিলেন। মিশরের প্রেসিডেন্ট আনোয়ার সাদাতকে হত্যা করা হয়েছিল ১৯৮১ সালে। দখলদার রাষ্ট্র ইসরায়েলের সঙ্গে শান্তি চুক্তি সই করার পরই আরব বিশ্বজুড়ে তাঁর বিরুদ্ধে শুরু হয় ব্যাপক প্রতিবাদ। ১৯৮১ সালের ৬ই অক্টোবর। সামরিক কুচকাওয়াজ পরিদর্শনের জন্য উপস্থিত প্রেসিডেন্ট আনোয়ার সাদাত। সামরিক কুচকাওয়াজের এক পর্যায়ে আকাশে চলছিল বিমান বাহিনীর মহড়া। সবার দৃষ্টি যখন সেদিকে, তখন মঞ্চের কাছে বিস্ফোরিত হলো দুটি গ্রেনেড। দুটি সামরিক যান থেকে একদল সৈনিক লাফ দিয়ে নামলো। কালাশনিকভ অটোমেটিক রাইফেল থেকে গুলি করতে করতে তারা প্রেসিডেন্টের দিকে দৌড়ে গেল। আনোয়ার সাদাত ভেবেছিল, সৈন্যরা তাঁকে স্যালুট জানাতে আসছে। কিন্তু পরে ও বুঝতে পারলেন ওরা তাঁকে হত্যা করতে আসছে।
